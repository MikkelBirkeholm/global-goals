[
    {
        "title": "ARTIKEL 1 - INSEKTFABRIK ",
        "text": "<h2>UDENFOR HORSENS BYGGER DE NORDENS STØRSTE INSEKTFABRIK </h2> <p> Insekter er mange gange mere bæredygtige end traditionelle landbrugsdyr, men herhjemme er insekter til mad endnu blot en sjov gimmick. Nu vil en dansk foder- og fødevarevirksomhed producere 100 ton larver om dagen. 
Det kribler og krabler i en nedlagt kyllingefarm ved landsbyen Flemming lidt vest for Horsens. Her er virksomheden Enorm Biofactory ved at opbygge Nordens største insektfabrik, der på sigt skal spytte 100 ton fluelarver – også kendt som maddiker – ud hver eneste dag. 
 Fluelarverne bliver tørrede og knust til et proteinrigt pulver og fedt, der skal bruges som dyrefoder. I første omgang primært foder til fiskeopdræt, siden forhåbentligt til svin og kyllinger. Og engang, når danskernes åbenhed for kødalternativer vokser sig tilstrækkelig stor, skal larverne også blive til fødevarer til mennesker. 
Planerne er store. Fabrikken er stadig i udviklingsfasen, men kan allerede nu producere 1,
        5 ton fluelarver om dagen. Enorm Biofactory har investeret 30 millioner kroner i larvefabrikken, der er ved at opbygge produktionen, få den testet igennem, automatiseret og optimeret. 
”Det er den første investering i insekter i den skala og med de ambitioner herhjemme,” siger Jane Lind Sam, der er partner i Enorm Biofactory. 
</p>" 
    },
    {
        "title": "artikel 2"
    }
]